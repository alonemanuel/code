<!DOCTYPE html>
<html dir="rtl" lang="he">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <link rel="stylesheet" href="../css/style.css" />
    <script src="../js/script.js" defer></script>
    <title>ע"ד &mdash; בענייני חלומות</title>
  </head>
  <body class="dark-bg">
    <nav>
      <img
        id="siteLogo"
        src="../assets/images/logos/umka_small_logo_white.svg"
        alt=""
      />
    </nav>

    <header>
      <div class="links">
        <a href="../index.html">בענייני השגת גבול</a>
        <a href="/pages/habala.html">בענייני חבלה בעצמו</a>
      </div>
    </header>
    <main>
      <header>
        <h1>בענייני חלומות</h1>
      </header>
      <article>
        <header>
          <h1 class="title">נדר בחלום</h1>
          <h2 class="author">הרב שלמה גודמן</h2>
        </header>
        <main>
          <p>
            אדם שנדר נדר בחלום כתוב בתשובת הגאונים שצריך התרה בעשרה אבל מהתשב"ץ
            ח"ב קכ"ח משמע שנוהגים בזה כספק דאי' בברכות נה: רבא רמי כתיב חלומות
            שוא ידברו וכתיב בחלום אדבר בו לא קשיא כאן ע"י מלאך כאן ע"י שד. ואיך
            יודעים איזה מלאך ואיזה שד לכן מעמיד את זה התשב"ץ בספק. דעת הרשב"א
            בח"ג שלא צריך אבל אם זה על דעת רבים טוב לחשוש ולהחמיר כדעת הגאונים
            ולהתיר בעשרה דידעי למקרי ואם אין, מספיק ג'. ואולם הרא"ש בכלל ח' סי'
            י"א כותב שזה לא נקרא כלום וא"צ לחשוש כלל שהרי הדין בנדר שצריך שיהיה
            פיו וליבו שווין (עי' יו"ד סי' ר"י א') ובחלום אין לו לא פה ולא לב.
          </p>
          <p>
            ושיטת הר"ן בנדרים ח: שאין ללמוד מנידוי שבנידוי אפשר לומר שמשמים
            נידוהו משא"כ בנדר. ואולם לפ"ז דעת התשב"ץ שבנדר הכוונה שמשמים רצו
            שיהיה בנדר כמו שכתוב ברדב"ז ח"א סי' צ"ו שאדם שנדר בחלום שיפרע את
            חובו היום שיפרע באותו יום או שידאג שימחל לו ואפי' לדעת הרא"ש כיון
            שכאן אומרים שמשמים רצו שיחזיר וא"כ אפשר לומר דדעת התשב"ץ שגם כל נדר
            משמים רצו שיהיה בנדר.
          </p>
          <p>
            והשיבת ציון סי' נב כתב שאינו דומה לנידוי, דמעיקר הדין גם בנידוי א"צ
            לחשוש שהרי רוב חלומות שקר, ולכן כשאמרו לו מעות שיש לך במקום פלוני
            וכך וכך הן והם של מעשר שני אומרת הבריתא בסנהדרין ל' ע"א דברי חלומות
            לא מעלין ולא מורידין כיון שנעמיד את הממון על חזקתו וזה חולין, וכן
            בנדר. אבל בנידוי כ' התוס' בנדרים ח. שמשמים מרמזים לו על פורענות
            העתידה לבא וע"י הנידוי הוא יכפר על עוונותיו והפורענות תתבטל. והק'
            דהרי מעשר שני הוי דבר שיש לו מתירין שהרי יכול לאכול את זה בירושלים
            וכתוב בב"מ שדבר שיש לו מתירין אינו בטל ברוב אלא סובר בתשובת הגאונים
            ומבאר על פי מה שכתוב בברכות נה ע"א-ע"ב שכתוב בפרשת השבוע שיוסף חלם
            והנה השמש והירח ואחד עשר כוכבים משתחוים לי ושואלת הגמ' הרי אימו מתה
            ודרש מזה ר' ברכיה חלום אף על פי שמקצתו מתקיים כולו אינו מתקיים. ולכן
            במעשר שאמרו בחלום את מקום המעות איפה שהם נמצאים ואת כמות המעות ונמצא
            שניהם נכונים א"כ הדבר השלישי שאמרו לו שזה מעשר שני, אבל בנדר שזה רק
            דבר אחד אז זה קיים, ודוחה השיבת ציון בפשיטות שהרי לא כתוב א"א לחלום
            בלא דבר אמת, אלא שא"א לחלום בלא דברים בטלים ואם יש רק דבר אחד בחלום
            אז חייב להיות שזה דבר בטל, ואם אנחנו רוצים לומר שזה לא דבר בטל אז
            חייב להיות שביחד עם הנדר חלם עוד משהו ואפי' אם הוא אומר שחלם רק על
            הנדר צריך לומר שהוא חלם ושכח את זה עד הבוקר. אלא מתרץ שיש חילוק אם
            החלום היה על העבר לבין אם זה על העתיד [דעל העבר לא שייך נבואה], וא"כ
            במעות מעשר שני שזה עבר ה"ז דברים בטלים, אבל בנידוי הוא דבר עתידי
            שצריך להיזהר מזה כמו שכתבנו בשם תוס' שזה מראה על צרה שתבוא וכן גם
            בנדר זה אומר לו שאם יעשה כן זה יתקן את העבירות והפורענות לא תבוא.
          </p>
          <p>
            החת"ס יו"ד רכ"ב מבאר שהרי כתוב בברכות נה: א"ר שמואל בר נחמני א"ר
            יונתן אין מראין לו לאדם אלא מהרהורי ליבו כלומר כל מה שאדם חלם ביום
            הוא הרהר על זה בלילה ונדר מצוה במחשבה בלבד הוי נדר ולומדים את זה
            מתרומה שכתוב בקידושין מא: "ונחשב לכם תרומתכם" מלמד שאפשר לתרום
            במחשבה ולכן גם בהתרת נדרים בער"ה מתירים גם את הנדרים שנדרו במחשבה
            וא"כ אדם שחלם בלילה אז הוא הרהר על זה ביום וא"כ גם אם מה שבלילה זה
            ע"י שד אבל הוא הרהר על זה ביום ולכן נחשב נדר, ועי' פתחי תשובה יו"ד
            ר"י ס"ק ג' דלפי"ז ק' אמאי מחמירים להתיר בעשרה ולא סגי בג'.
          </p>
        </main>
      </article>
      <article>
        <header>
          <h1 class="title">הנהגה למעשה לחולם חלום רע</h1>
          <h2 class="author">הרב זיו שצ'לקה</h2>
        </header>
        <main>
          <p>
            ארבע עצות מצאנו בדברי רבותינו ז"ל למי שחלם חלום רע: א. הטבת חלום ב.
            אמירת רבש"ע בברכת כהנים (ברכות נה:) ג. תענית חלום (תענית יב:) ד.
            תפילה צדקה ותשובה (קהלת רבה פ"ה-ד). והחילוק בין הטבת חלום לבין
            הרבש"ע שאומרים בזמן נשיאת כפים, כתבו הרי"ף, הרא"ש והמאירי (ברכות שם)
            שאם יודע שהחלום הוא רע יעשה הטבת חלום, ואם אינו יודע אם הוא טוב או
            רע יאמר את הרבש"ע וכך מדוייק בלשון הגמ'. והמהרש"א (שם) כתב שאם זוכר
            את החלום יעשה הטבה ואם שכח מה חלם יאמר רבש"ע.
          </p>
          <p>
            ועדיין צ"ב מתי ראוי לעשות תענית חלום ומתי הטבת חלום וחפשתי ולא מצאתי
            מי שדבר בזה ואפשר היה לומר דמר אמר חדא ומר אמר חדא ולא פליגי ובאמת
            ראוי גם להתענות וגם להיטיב את החלום וכן משמע בדברי הדרישה (רכ-ג),
            אלא שקשה לומר זאת מאחר שברשב"א (שו"ת ח"א קלב) מפורש שאפשר לעשות הטבת
            חלום בלבד אף בלא תענית. ואפשר שלכתחילה ראוי לעשות תענית חלום שהיא
            העצה המובחרת מכולן וכדלקמן ורק לאנשים חלושים או עוברות ומניקות שאינם
            יכולים לצום עכ"פ יעשו הטבת חלום א"נ אפשר ששתי העצות מועילות ותענית
            חלום היא עצה למי שלא מוצא ג' אנשים להטבה וצ"ע
          </p>
          <p>
            והנה הדרך הטובה ביותר לבטל חלום רע, מצאנו בזה דברים מפורשים במג"א
            (קכח סק' ע') שבאר מדוע אסרו הגאונים לומר רבש"ע בשבת אעפ"י שלהתענות
            מותר. וכתב שהתענית ודאי מבטל החלום והוי כמו פיקוח נפש שמותר מה שאין
            כן רבש"ע שהיא תפילה ואינו ברור שיועיל לבטל החלום (וה"ה הטבת חלום –
            שדי חמד יוה"כ סימן ג') ומספק אין להתיר לבקש צרכיו בשבת. וכדברי המג"א
            מפורש בריטב"א תענית (יב:) וז"ל והתענית יפה לו לבטל הגזירה לגמרי, שלא
            ישאר ממנה כלום ככלות הנעורת מן האש במהרה ועד גמירא עכ"ל.
          </p>
          <p>
            וגדר חלום רע שראוי להתענות או לעשות הטבה הוא בג' אופנים: א. על חלום
            שאמרו בפרק הרואה שהוא רע וכן על ג' החלומות המקובלים בידינו שהם רעים
            כמבואר בשו"ע (רפח, ה). ב. על כל חלום שראה בו דבר רע שעלול לבוא עליו.
            ג. על חלום שאינו יודע בודאי שהוא רע אך נפשו עגומה עליו ובזה אמרינן
            שאעפ"י שהוא לא חזי מזליה חזי [דרישה ומ"ב (רכ-א)].
          </p>
          <p>
            בענין זמן התענית או ההטבה, הנה לענין תענית מפורש בגמ' שמועיל דוקא בו
            ביום, ולענין הרבש"ע שאומרים בזמן ברכת כהנים לדעת התורת חיים (ב"ק
            נה.) ורוח חיים (פאלג'י) צריך לעשות גם כן דוקא באותו היום ואילו המג"א
            (רכ סק' א) וש"א חולקים וסוברים שמועיל גם ביום אחר (וכן כתב המחצית
            השקל רכ,א לענין הטבת חלום אלא שהוסיף שאינו מועיל כמו באותו היום).
            ולענ"ד מדברי הריטב"א (תענית יב:) נראה יותר כמו התורת חיים שהרי הוא
            כתב שתי סיבות מדוע צריך להתענות דוקא באותו היום, הא' כדי שיעשה זאת
            טרם תתקרר דעתו ויסור פחד ליבו וממילא תהיה תשובתו תשובה גמורה. והב'
            כדי שיראה שהוא חושש לחלום ואם דוחה התענית מראה עצלה ושאינו חושש
            (ע"ש). ולכאורה שתי הסיבות הנ"ל שייכות אף בהטבת חלום שצריך לעשות
            תשובה שלמה ולהתפלל שיהפך לו לטובה וכן להראות שהוא חושש ולכן יעשה זאת
            באותו היום דוקא.
          </p>
          <p>
            ודין אשה שראתה חלום רע שע"פ רוב קשה לה לצום ואם היא מעוברת או מניקה,
            פסק המ"ב (רכ סק' ה) שלא תצום אלא תפדה התענית בממון ובד"כ גם קשה לה
            למצוא ג' אנשים שיטיבו לה את החלום, ולכן נראה שראוי לה לומר הרבש"ע
            בזמן ברכת כהנים ואע"פ שכתבנו (בתחילת הדברים) שזהו דוקא למי שלא יודע
            פירוש החלום אך מי שיודע שחלם חלום רע צריך לעשות הטבת חלום בדוקא, כאן
            יכולה לסמוך על דברי המדרש (תנחומא ורבה פרשת נשא) שמועיל אמירת רבש"ע
            אף לחלום רע בודאי (וכן מוכח בתוס' סוטה מ.) ואם קשה לה ללכת לבהכנ"ס
            יכולה לומר הרבש"ע אף בבית כיון שבירושלמי (ברכות ה, א) לא מוזכר כלל
            שצריך לאומרו דוקא בזמן נשיאת כפים וכן במאירי בברכות (נה:) מוכח שהוא
            רק דין לכתחילה ולא לעיכובא.
          </p>
        </main>
      </article>
      <article>
        <header>
          <h1 class="title">הרואה חלום ונפשו עגומה</h1>
          <h2 class="author">הרב מאיר מנדלסון</h2>
        </header>
        <main>
          <ol>
            <li>
              <p>
                יש כמה עצות למי שחלם ונצטער מזה. קודם כל כ' הערה"ש (רכ, ד) יותר
                טוב שירגיל את עצמו לבלי להביט אל החלומות, כי רובם אין בהם ממש,
                כדכתי' בקהלת (ה) "כי בא החלום ברוב ענין" ופרש"י כי דרך החלום לבא
                ברוב הרהורים שמעיין ומהרהר ביום, עיי"ש, ואנמר (שם) "כי ברוב
                חלומות ודברים הרבה כי את האלקים ירא", והשוה חלומות להבלים, ועיקר
                הכל לירא מפני האלקים, ואז לא יירא מפני החלום, ע"כ, עיי"ש בס"א
                שאוכלים לפני שינה, יש אידים שעולים ומביא לחלומות שאין בהם ממש,
                או אם חלום במה שחשב ביום. ועי' בשעה"צ (רכ, א) שלא לדאוג לחלום
                אחר התענית לפי שישב בתענית ונצטער מחמת החלום יראה חלום רע. ומזה
                לומד המ"ב אם יש לאדם צער גדול, ואח"כ רואה בחלומו שאין לדאוג
                עליו.
              </p>
            </li>
            <li>
              <p>
                העצה הא' היא צער, כמ"ש בברכות (נה.) ואר"ח חלמא בישתא עציבותיה
                מסתייה, ופרש"י דיה עצבונו מה שאדם מתעצב עליו מבטל את החלום.
                ומפרש הט"ז (תפקה, ז) שע"י שדואג ומתעצב, ניל אח"כ מהרעה שהיתה
                נגזר עליו [עיי"ש שכותב זה לענין אם ר"ה אירע בשבת שחסר להם השופר
                ומצטערים ע"ז ניצל מהרעה].
              </p>
            </li>
            <li>
              <p>
                הטבת חלום. עוד עצה מברכות (נה:) הרואה חלום ונפשו עגומה [הדרישה
                (ר"כ) והפמ"ג, והמ"ב (רכ, א) לאו דוקא חלום שמשעית דבר רע] יטיבנו
                בפני ג'. גורם הרא"ש והטשו"ע שאוהבים אותו. והדרישה מסביר שאף שזה
                אינו בגמ', מ"מ סברא הוא, כיון דרוב חלומות הולכין אחר הפה, יש
                לחוש שיאמר או יחשוב דבר רע, ועיי"ש הנוסח. והמ"ב מביא וטוב שייטיב
                בשחרית כי זריזין ומקדימין למצוה. [ולפי המג"א בשם השל"ה טעם אחר
                שיטיבו בשחריתכי מיד שקבל עליו התענית נתקבל לפני המקום]. ויזכור
                החלום במחשבתו בשעת ההטבה. ואף בשבת יכול להיטיב חלום, ע"כ. הפמ"ג
                כותב דהוי כפיקוח נפש [ר"ל שאפי' הוי כשאילת צרכיו, מ"מ דוחה משום
                פקו"נ. וע"ע שד"ח מע' יוה"כ סי' ג' ד"ה אחר, מחלק הפוסקים בזה].
              </p>
            </li>
            <li>
              <p>
                תענית חלום. עוד עצה משבת (יא.) וקה"כ (ה, ד) יפה תענית לחלום כאש
                לנעורת [פי' הטור כדי לבטלו] ובו ביום, אפי' בשבת [רש"י תענית יב:
                יכול להתענות כדי שיתבטל צער גופו] ופי' הטור שזה תענוג שלו לבטל
                חלום רע. ועי' בשו"ת ריב"ש (תקי"ג) שלא התירו חז"ל להתענות ת"ח
                בשבת, אא"כ נפשו עגומה עליו ומצטער צער גדול, כי התענית עונג לו
                יותר מאכילתו, ע"ש. ול"צ לקבל במנחה ביום הקודם מביא הפוסקים
                (תקס"ד) כיון דמשמיא כמו עליה הוי במקום קבלה. ואיתא בס' חסידים
                (רכו הובא ג"כ במ"ב נב) שהתענית דוקא כשעושה תשובה עמו, כי התענית
                מועיל כמו קרבן לחטא, מה קרבן אינו מועיל בלי תשובה שנא' "זבח
                רשעים תועבה" אף תענית חלום וכו'. בענין ת"ח בשבת אם צריך להשלים
                להתענות ביום א'. בגמ' שבת (יא.) לא כתובה. אולם הב"י ציין לגמ'
                ברכות (לא.) כל היושב בתענית בשבת קורעין לו גז"ד של ע' שנה ואע"פ
                שחוזרין ונפרעין ממנו דין עונג שבת וצריך ליתב תעינתא לתעניתא. לפי
                ר' חננאל והרשבא בשם ר' האי גאון והמ"מ בדעת הרמב"ם והרי"ף והראב"ן
                והרא"ש והטור דוקא תענית חלום. אולם המאירי והרשב"א (ברכות בשם
                י"א) והריטב"א, לומדים שהגמ' קאי תענית של תשובה. והרשב"א מביא
                שרוב פוסקים לומדים שזה תענית חלום. לפי רש"י צריך להתענות מחר
                ביום א'. הטור והרמב"ם סוברים יום אחר ולאו דוקא ביום א' בשבוע,
                והמרדכי מביא רק מי שקשה לא מתענין ביום א' רק ביום אחר, והמחבר
                (רפ"ח, ד) לכתחלה לצום ביום א', רק אם תשש כחו יצום ביום אחר.
              </p>
            </li>
            <li>
              <p>
                רבש"ע בברכת כהנים. עוד עצה מברכות (נה:) חזי חלמא ולא ידע מאי חזא
                [הרא"ש וה"ר אינו מבין משמעות אם טוב או רע. ודה"ח מביא ירושלמי
                שחלום קשה לומר ג"כ] ליקום קמי כהני בעדנא דפרסי ידייהו ולימא
                רבש"ע וכו'.
              </p>
              <p>
                לפי תוס' (מ.) ומהרי"ל (שו"ת קמ"ח) יאמר התפלה בעת ברכת כהנים עצמו
                (עיי"ש הטעם) ולפי המהר"ם (הגה"מ פיד מתפלה, ה) לומר בשעה שאומרים
                וישמרך ויחנך ושלום, ומאידך התרהמ"ד (כז) רק בשעה שמאריכין בכף
                דוישמרך ויחנך, ממש"כ בסוטה "יש עבד שכבר מברכו ואינו מסביר לו
                פנים". ועי' בהל' (קכח, מה ד"ה ובשעה) שמנהגנו לומר הרבון אחר
                קריאת המקרא תיבה אחרונה של כל פסוק והכהנים שותקים או מנגנים אז,
                עיי"ש.
              </p>
            </li>
            <li>
              <p>
                איתא בקה"ר (ה, ד) "כי ברוב חלומות ודברים הרבה כי את האלקים ירא",
                א"ר אם ראית חלומות קשין, או שאת מתירא מהן קפוץ לג' דברים ואתה
                נצל מהן, ג' דברים מבטלים גזרות רעות ואלו הן תפלה וצדקה ותשובה ר'
                מונא אמר אף התענית. [וע"ע בתו"ת למה לא חשיב כאן הטבת חלום ולמה
                השמיט הרמב"ם עיי"ש]. ויש עצה לחלום חלום טוב משבת (ל: הובא ג"כ
                במגא רכ) שאין שכינה שורה לא מתוך עצבות אלא משמחה של מצוה. אמר
                רבא וכן לחלום טוב. ופרש"י אם בא לישון מתוך שמחה מראין לו חלום
                טוב.
              </p>
            </li>
          </ol>
        </main>
      </article>
      <article>
        <header>
          <h1 class="title">תענית חלום בשבת</h1>
          <h2 class="author">הרב יעקב הירשמן</h2>
        </header>
        <main>
          <ol>
            <li>
              <p>
                הנה יש לחקור מי שהתענה תענית חלום בשבת, שקי"ל בשו"ע (סי' רפ"ח
                סעיף ד') שצריך להתענות ביום ראשון כדי שיתכפר לו מה שבטל עונג
                שבת, ומאיזה טעם לא התענה ביום ראשון, שצריך לישב יום אחר לתעניתו
                כמבואר שם מהמשנ"ב סק"ח, ולא הספיק להתענות והגיע שוב יום הש"ק
                והתענה בו גם כן משום תענית חלום, אם סגי עכשיו בתענית אחד על מה
                שביטל ב' שבתות עונג שבת, או דלמא שצריך לישב על כל שבת תענית
                בפ"ע. והנה הט"ז (סי' רפ"ח סק"ג) מביא בזה"ל: כתב במשאת בנימין
                סימן צ"ג, בתענית חלום בשבת ולמחרתו י"ז בתמוז, דצריך להתענות אחר
                י"ז בתמוז למה שהתענה בשבת, וי"ז בתמוז לא מהני לזה, וראיה מתרומת
                הדשן סימן רע"ח שכתב המתענה תענית חלום בראש השנה אין צריך למיתב
                תענית לתעניתו, דיש אומרים שהוא מצוה להתענות בראש השנה, משמע הא
                לאו הכי צריך תענית ולא סגי ליה בצום גדליה, וכן מצא בב"י או"ח
                סימן תקס"ח דהמתענה בערב יום כיפור תענית חלום דצריך תענית
                לתעניתו, הרי אפילו יום כיפור לא מהני, קל וחומר י"ז בתמוז. עכ"ל
                הט"ז בשם המשאת בנימין. וכתב האליה רבה (סי' רפ"ח סק"ז) בזה"ל:
                והנה שמעתי להקשות על משאת בנימין הנזכר לעיל דילמא הוצרך תרומת
                הדשן לטעם דתענית בראש השנה מצוה דאי משום צום גדליה אם כן כשמתענה
                שני ימים דראש השנה מאי איכא למימר דהא בעי להתענות שני ימים,
                ונראה לי דאי התענית ציבור עולה אם כן הוא הדין דתענית אחד מהני על
                שהתענה שני ימים, עכ"ל האליה רבה. מבואר בדברי הא"ר דלפום הסברא
                שתענית ציבור עולה לתענית חלום, א"כ תענית אחד עולה לכפר על מה
                שהתענה ב' בימים בר"ה, [ולא מטעם דר"ה ספיקא דיומא כך שממ"נ רק על
                יום אחד צריך כפרה, דבלשון הא"ר לא נחית לסברא זו כלל, אלא משמע
                סברא בעלמא שיום אחד מכפר על ב' ימים]. ונראה שזה פשוט בסברא, שהרי
                חיוב תענית על מה שהתענה ת"ח בשבת לא עדיף מחיוב תענית ציבור, ולכן
                אם התענית ציבור יכול לפטור חובת תענית על מה שהתענה בשבת ת"ח, למה
                לא יפטור יום כזה שכבר חייב להתענות בו לכפר על ת"ח בשבת, עוד יום
                שחייב להתענות בו ע"מ שצם ת"ח בשבת. ושמעתי לדחות דשאני ת"צ שאי"ז
                על חטא, לכן מועיל גם לתענית שצריך לצום ע"מ שצם ת"ח בשבת, אבל
                כשכבר מחויב להתענות לכפר על חטא שצם ת"ח בשבת, א"א לפטור עוד
                תענית שחייב על עבירה זו. וכשם שיש להבין מדברי הא"ר דלמאן דסובר
                שת"צ עולה לכפר ע"מ שצם בשבת ת"ח, עולה גם יום אחד תענית על ב' ת"ח
                שהתענה בשבתות, כמו כן יש ללמוד לאידך גיסא, דלמאן שת"צ אינו עולה
                לכפר ע"מ שצם בשבת ת"ח, לא מהני יום אחד לצום לכפר ע"מ שהתענה ב'
                שבתות. נמצא דהחקירה שחקרנו בתחילת הדברים תלוי במחלוקת הפוסקים אם
                ת"צ מועיל לכפר ע"מ שצם ת"ח בשבת. והמשנ"ב (רפ"ח ס"ק ח') שמכריע
                שמי שקשה לו התענית יכול לסמוך על המקילים דעולה ת"צ ע"מ שצם ת"ח
                בשבת, לכאורה הוא הדין שיום אחד עולה לב' שבתות שצם בהם ת"ח. וצ"ע
                לדינא. והנה המשנ"ב מביא (שם) שלמאן דהת"צ פוטר ת"ח שהתענה בשבת,
                צריך לכוין ביום התענית חובה שיהיה לו כפרה על מה שהתענה ביום
                השבת. ולכאורה ה"ה בנידו"ד צריך לכוין ביום האחד שמתענה שיכפר לו
                על ב' שבתות שהתענה בהם ת"ח. הט"ז (רפ"ב סק"ג) דוחה הוכחת המשאת
                בנימין מהתרומה"ד והב"י, וז"ל: ומה שלמד מדברי תרומת הדשן וב"י,
                שתי תשובות בדבר, חדא, דהם לא בעו למימר רק שיש איסור בתענית ראש
                השנה וערב יום כיפור, וצריך תענית אחר על זה, ונפקא מינה אי איקלע
                דלא התענה ביום כיפור או בצום גדליה כגון שהיה לו אונס, חייב
                להתענות מחמת תענית שבת אחר כך. שנית, דעיקר התענית שיכוין שיהיה
                לו כפרה על אותו דבר שהתענה ויהרהר תשובה על זה, ועל זה קאמר דצריך
                תענית לתעניתו, דהיינו שיכוין ביום התענית חוב, שיהיה לו כפרה על
                מה שהתענה בשבת. אבל ודאי דאותו תענית חוב סלקי ליה לכפרה על הכל,
                בפרט יום כיפור. [וע"ש עוד בט"ז מה שמחדש כשעבר יוה"כ אחרי שהתענה
                בשבת ת"ח].
              </p>
            </li>
            <li>
              <p>
                הביאור הלכה (סי' רפ"ח ס"ד ד"ה ביום ראשון) מביא: ואם אקלע החלום
                בתענית ציבור אין צריך להתענות יום אחר, דעולה לו יום זה.
                [אחרונים]. עכ"ל הביאה"ל. ובמושכל ראשון יש לשאול היתכן כדבר הזה,
                אם חיוב ת"ח עצמו שהוא שורש הענין יכול להפטר בתענית ציבור, היאך
                התענית שבא לבטל החלום שצמו בשבת, צריך למיתב תענית לתעניתו,
                ולכתחילה קי"ל שת"צ לא מועיל לכפר ע"מ שצם בשבת. והביאור שמעתי,
                שחלום רע אי"ז חטא אלא זה סימן שנגזרה עליו גזירה רעה [בגלל
                עוונותיו], והגזירא רעה מתבטלת ע"י שמתענה בו ביום, ולא איכפ"ל
                שבלא"ה צם ביום זה מצד תע"צ, דעצם הצום ביום של החלום מועיל לבטל
                הגזירה רעה. אבל מי שהתענה ת"ח בשבת הרי זה חטא שביטל עונג שבת,
                וחטא זה א"א [לשיטה אחת] לכפרו בתע"צ שבלא"ה חייב לצום בו, וצריך
                תענית מיוחד. ושמעתי לבאר בנוסח אחר, שלצום ביום שראה חלום רע,
                אי"ז בחירה שלו לצום ביום זה, שהרי כך הדין שצריך לצום ביום שראה
                החלום, לכן מועיל גם תע"צ לבטל החלום רע, אבל לצום כדי לכפר ע"מ
                שצם בשבת ת"ח, הרי אף שלכתחילה צריך לצום ביום הראשון מיד, (עיין
                שו"ע הרב רפ"ח ס"ג) מ"מ זה תלוי בבחירתו שלו מתי לצום, ולכן אי
                אפשר לו לבחור תע"צ שכבר ממילא חייב לצום בו.
              </p>
            </li>
          </ol>
        </main>
      </article>
      <article>
        <header>
          <h1 class="title"></h1>
          <h2 class="author"></h2>
        </header>
        <main></main>
      </article>
    </main>
    <footer></footer>
  </body>
</html>
