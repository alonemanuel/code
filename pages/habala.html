<!DOCTYPE html>
<html dir="rtl" lang="he">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <link rel="stylesheet" href="/css/style.css" />
    <script src="../js/script.js"></script>
    <title>ע"ד &mdash; בענייני חבלה בעצמו</title>
  </head>
  <body class="wide-cols habala">
    <nav></nav>
    <header>
      <div>
        <a href="../index.html">בענייני השגת גבול</a>
        <a href="/pages/halomot.html">בענייני חלומות</a>
      </div>
    </header>
    <main>
      <header><h1>בענייני חבלה בעצמו</h1></header>
      <section class="narrow-col grid-cols">
        <article>
          <header>
            <h1 class="title">היתר מסי"נ של אברהם לכבשן האש</h1>
            <h2 class="author">הרב יהושע אושינסקי</h2>
          </header>
          <img src="../assets/images/habala/IMG_9393.PNG" alt="" />
          <main>
            <p>
              בסוף פר' נח על הפס' וימת הרן על פני תרח אביו (יא, כח), כתב רש"י
              "מדרש אגדה י"א שע"י אביו תרח מת, שקבל תרח על אברהם בנו לפני נמרוד
              וכו' והשליכו לכבשן האש", עי"ש. ויסודו במד"ר (פל"ה יג) אמר ליה
              [נמרוד] מלין את משתעי, אני איני משתחוה אלא לאור, הרי אני משליכך
              בתוכו, ויבוא אלוה שאתה משתחוה לו ויצילך הימנו, וכו'. ועי' פסחים
              קיח. בשעה שהפיל נמרוד הרשע את אברהם אבינו לתוך כבשן האש וכו'.
            </p>
            <p>
              ויש לעיין, איך הותר לאברהם אבינו להפיל עצמו לכבשן האש, הרי בן נח
              אינו מצווה על קידוש ה', וברמב"ם בהלכ' יסודי התורה פרק ה' ה"ד כתב,
              דכל מי שלא נאמר בו יהרג ואל יעבור ומוסר עצמו הרי זה מתחייב בנפשו,
              והטעם משום איסור חובל בעצמו. וא"כ בכ"מ שאין חיוב מסירות נפש, א"א
              להחמיר על עצמו בזה, מכיון שעומד לנגדו איסור חבלה דילפינן מאך את
              דמכם לנפשותיכם אדרוש, כמבואר בב"ק צא ע"ב. (ובמהרי"ט בדרשותיו סוף
              פר' תולדות כתב דאף לדעת הנמוק"י דאדם גדול רשאי להחמיר על עצמו, ה,מ
              בישראל שחייב בקידוש השם, וממנו ילמדו לקדש ש,ש בפרהסיא, אבל בבן נח
              שאינו מצווה על קידוש השם גם הנימוק"י יודה לרמב"ם).
            </p>
            וכתב בספר פרשת דרכים (בדרוש ה
            <p>
              ראשון), דע"כ צריך לומר דאברהם אבינו דן עצמו כבן ישראל ולא כבן נח,
              ובן ישראל מצווה על קידוש ה'. אולם מוסיף שם, דזה ניחא רק אם נאמר
              דיצאו בנ"י מגדר בני נח אפי' להקל והותרו בדברים שנאסרו עד עתה, אבל
              אם נאמר כשיטות שיצאו מגדר בני נח רק לחומרא להוסיף על עצמם חומרות
              כישראל (וכמש"כ הרא"ם) אכתי קשה, דלא הותר לו לנהוג כישראל ולהפיל
              עצמו לכבשן האש.
            </p>
            <p>
              ועיין בפרשת דרכים (בדרוש השני בד"ה ודע) דכתב בשם המהר"ש יפה, דגם
              לבן נח מותר למסור עצמו על קידוש ה'. וביאר שם הר"ש יפה, דאפי'
              לרמב"ם, דהמוסר עצמו במקום שלא חייב מתחייב בנפשו, זה רק בישראל
              דנחשב חובל בעצמו. אבל לבן נח יש היתר גמור למסור עצמו, דלא דמי שאר
              עבירות אצל ישראל לאיסור ע"ז אצל בן נח, דאף שבזה ובזה לא מצווה על
              קידוש ה', מ"מ באיסור ע"ז אף שלא חייב למסור עצמו, מ"מ הרשות בידו,
              ולא נחשב חובל בעצמו, דסו"ס עומד לנגדו איסור ע"ז. משא"כ בישראל בשאר
              עבירות, לא רק שאינו חייב למסור עצמו, אלא דאף נאסר בזה, וממילא אסור
              משום דחובל בעצמו.
            </p>
            <p>
              והוכיח את דבריו ממה שמבואר בב"ר בסוף פרשתנו, וז"ל ואך את דמכם,
              יכול כחנניה מישאל ועזריה, ת"ל אך. ותמוה דהרי דין זה של מסירות נפש
              נלמד מואהבת את ה' אלקיך בכל נפשך, דאפי' נוטל את נפשך, ואמאי נצרך
              המדרש לדרוש דין זה מאך את דמכם. וע"כ צ"ל דמבכל נפשך נלמד על ישראל
              שמחוייב למסור עצמו, אולם מאך את דמכם, ילפי' לבן נח, דאף שאינו
              מצווה בקידוש השם, מ"מ אם ימסור עצמו לא יתבע על חובל בעצמו, והרשות
              בידו למסור את עצמו. (ואינו כד' המהרי"ט שבב"נ אין שום היתר למסור
              עצמו אף לד' הנימוק"י, ופשוט.)
            </p>
            <p>
              ולפי"ז מיושב שפיר איך מסר אברהם אבינו את עצמו, דממנ"פ הותר לו, דאם
              דינו כישראל היה מצווה על קידוש ה', ואם דינו כבן נח רשאי להחמיר על
              עצמו, דבן נח אינו מצווה על חובל בעצמו. [אלא דיש להוסיף, דאף אם
              נימא שבן נח יכול לההרג על קידוש ה', כל זה כשנמצא בפני עשרה ישראל,
              אבל בפני בני נח אין מצות קידוש ה' (וכ"כ הרמב"ן סוף פרק בן סורר)
              וא"כ הדרא קושי' לדוכתא (ועיין מנחת חינוך רצו, כט)].
            </p>
          </main>
        </article>
        <article>
          <header>
            <h1 class="title">בענין האיסור לחבול בעצמו</h1>
            <h2 class="author">הרב ישראל אליהו גולדנטל</h2>
          </header>
          <main>
            <img
              class="side small"
              src="../assets/images/habala/IMG_3296.PNG"
              alt=""
            />
            <p>
              כתוב בפר' נח (ט, ה): "ואך את דמכם לנפשותיכם אדרוש" וגו' וביאר
              רש"י, אע"פ שהתרתי נטילת נשמה בבהמה את דמכם אדרוש מהשופך דם עצמו
              (לנפשותיכם
            </p>
            <p>
              אף החונק עצמו בלא להוציא דם אדרוש) ובפשטות מדובר על הוצאת דם
              בקטלא. ויש לחקור מה הדין בהוצאת דם לחבלה האם אסור מהתורה או לא,
              וזה תלוי בפשט הסוגיה בב"ק דאיתא בגמ' בב"ק (דף צ) במשנה, שמרה עומדת
              על פתח ביתה וכו' אמר לו לא אמרת כלום שהחובל בעצמו אע"פ שאינו רשאי
              פטור, אחרים שחבלו בו חייבים. ובגמ' שם ואינו רשאי לחבל בעצמו
              (בתמיה), והתניא יכול נשבע להרע בעצמו ולא הרע פטור ת"ל להרע או
              להיטיב מה הטבה רשות אף הרעה רשות אביא נשבע להרע בעצמו ולא הרע,
              ומשני אמר שמואל באשב בתענית (פי' שלחבול בעצמו באמת אסור ולהרע
              שהשבועה חלה הכוונה על תענית). ואיתא שם עוד, והתניא איזהו הרעת
              אחרים אכה את פלוני ואפצע את מוחו וכו' אלא תנאי היא דאיכא למ"ד אין
              אדם רשאי לחבול בעצמו ואיכא למ"ד רשאי לחבול בעצמו. ומקשה הגמ' מי
              הוא המ"ד שאינו רשאי לחבול בעצמו אילימא האי תנא הוא דתניא אך את
              דמכם לנפשותיכם אדרוש ר"א אומר מיד נפשותיכם את דמכם אדרוש "ודלמא
              קטלא שאני", אלא האי תנא הוא שמקרעין על המת ולא יותר מדי דהוי בל
              תשחית וכש"כ גופו שעובר משום בל תשחית. ומקשה הגמ' ודלמא שאני בגדים
              וכדרב חסדא שכשהיה מהלך בין הקוצים היה מרים חלוקו ואע"פ שהיה נשרט
              אמר זה מעלה ארוכה (הגוף) וזה אינו מעלה ארוכה (הבגדים), אלא האי תנא
              הוא ר"א הקפר שאומר שנזיר חוטא שציער עצמו מן היין, ומה זה שלא ציער
              עצמו אלא מן היין נקרא חוטא המצער עצמו בכל גופו עאכו"כ, עכ"ד הגמ'.
            </p>

            <p>
              וברמב"ם (פ"ה מחובל ומזיק ה"א) כתב אסור לאדם לחבול בין בעצמו בין
              בחברו ולא החובל בלבד אלא כל המכה דרך נציון עובר (ובפשטות מכה היינו
              בלי דם וחובל היינו עם דם), שנא' "לא יוסיף להכותו" אם הזהירה התורה
              בהכאת החוטא ק"ו למכה את הצדיק. (ובאיסור לחבול בעצמו לא כתב טעם
              האיסור ובפשטות אין דרך נציון בכה"ג). ובפ"ה משבועות הי"ז כתב הרמב"ם
              "נשבע להרע לעצמו כגון שיחבול בעצמו אע"פ שאינו רשאי שבועה חלה עליו
              ואם לא הרע חייב משום שבועת ביטוי", ומעיר שם הרדב"ז דלכאורה הול"ל
              שלא תחול השבועה מכיון שאינו רשאי לחבול בעצמו וחז"ל בנשבע על מה
              שמושבע מהר סיני שלא חל, ותירץ מכיון שאי"ז מפורש בקרא אי"ז נקרא
              שנשבע על מה שמושבע, מהר סיני ואף שעבר אדאורייתא - עד כאן תו"ד.
              (וזה ודאי שלמד שלמסקנת הסוגיה לא נשאר "ואך את דמכם" שזה על קטלא,
              ולכך אי"ז מפורש בהדיא דאפשר דילפינן דאו מבל תשחית ואינו בהדיא או
              מאשר ציער שזה ודאי לא בהדיא, ולפיכך זה רק אינו רשאי ולא אסור (אמנם
              ברמב"ם בחובל - ומזיק כן כתב אסור) וביסוד זה בתב הר"ן בנדרים (דף
              ח') בד"ה הא קמ"ל שמה שלא מפורש בקרא אע"פ שאסור מן התורה חלה שבועה
              ע"ז וכן כתב בחי' בשבועות דף כ"ט).
            </p>

            <p>
              במאירי בסוגיא בב"ק כתב דמה שאינו רשאי לחבול בעצמו מן התורה הוא
              שנאמר אך את דמכם לנפשותיכם אדרוש ושמא תאמר דווקא בהריגה (בדחיית
              הגמ' ודלמא בקטלא) הא בחבלה מנין ת"ל וכיפר עליו מאשר חטא על הנפש.
              וא"כ למד שזה גילוי ע"ז. ובד"ה שאחרי"ז לענין שבועה כתב ששבועה חלה
              עליו מכיון שאי"ז מצוה גמורה אלא מד"ם וקרא אסמכתא בעלמא וכבר ביארנו
              שכל שהוא איסור סופרים שבועה חלה עליו ומשמע בדברי הרדב"ז (אמנם צ"ב
              לפרש איך זה מסתדר אם הד"ה הקודם שטרח להסביר שמן התורה הוא שזה
              גילוי ע"ז וכו') ויעוין בלחם משנה בהלכות דעות (פ"ג ה"א) ובדברי
              הרמב"ם שאסור להתענות סתם שהאריך הרבה בענין הלימוד מנזיר, ובא"ד כתב
              דלשמואל אסור לחבול בעצמו (חבלה זה במוציא דם) מדאורייתא או משום אך
              את דמכם וגו' או משום בל תשחית ולמד שמ"ד זה נשאר בלימודי הגמ' ולא
              הסכים עם דחיות הגמ' דקטלא שאני או דבל תשחית דגופא עדיף ובאמת למ"ד
              זה שבועה לא תחול ויעו"ש שהאריך הרבה בענין
            </p>
            ובחינוך במ
            <p>
              <img
                src="../assets/images/habala/IMG_8704.PNG"
                class="side small"
                alt=""
              />
              צוה מה לגבי מכה אביו ואמו כתב עונש למדנו אזהרה מנין, ותירץ דמבל
              תוסיף. ובמנ"ח שם כתב, ונראה לענ"ד דזה שחייבה התורה במכה אביו או
              אמו או בחבירו זה דווקא בלא רשות אבל אם אומרים לו שיכם או יקללם
              אינו עובר בלאו הזה ואינו חייב לא מלקות ולא מיתה ובסו"ד כתב ומה
              דהסתפקה הגמ' לענין להקיז דם אם מותר או אסור והרי"ז מרצון צ"ל
              דאיירי שלא מרצונו ומ"מ מסקינן דפטור דבכל אופן עי"ז נעשית לו רפואה
              ומה שלא התירו האמוראים לבניהם להוציא קוץ דחששו שמא יוסיפו בחבלה
              שלא לצורך בשוגג שלא מרצונו אבל אם אביו מוחל ומצוה להכותו נראה
              דאינו חייב כלל וכן בחבירו ואינו עובר כלל ואע"פ שלא מצאתי דבר זה
              מפורש מ"מ הסברא נותנת כן, כן נראה לענ"ד ברור.
            </p>
            <p>
              ועי"ש בהגהות שהביאו בזה מח' אם מועיל מחילה במקום בזיון, והביאו שם
              מהגר"פ פערלא שלא רק שפטור אלא שמותר וכדמשמע מהרמב"ם (פ"ה מחובל
              ומזיק הלכה א') דאינו עובר רק דרך נציון ומשא"כ אם הרשה לו, בפשטות
              הכוונה שאין בל תשחית בכה"ג (וזה תמוה ביותר דהרמב"ם שם מתחיל שאסור
              לאדם לחבול בעצמו וא"כ כ"ש שאינו רשאי לומר לאחרים שיכוהו ואולי יש
              לחלק דחבלה זה כשמוציא דם ומשא"כ הכאה שמצד בל תוסיף שזה בלי דם וע"ז
              אפשר לתת רשות אמנם במנ"ח משמע שדיבר אפי' במוציא דם ששאל ממקיז דם
              והוצאת קוץ, ובחינוך גופא כתב שכל האיסור באביו ואמו זה רק כשמוציא
              דם וצ"ע) ובעצם דברי המ"ח לכאורה אם אדם אינו בעלים על חבלתו כ"ש
              שאינו יכול לרשות לאחרים שיחבלו בו. וברש"ש (במגילה דף כ"ח ע"א) בד"ה
              אל תקרי משנאי כתב דאף שכתב הטי"א שיכול למחול על הכאתו כדמשמע בגמ'
              הכני ופצעני פטור אי"ז מוכח כלל שפטור זה מותר, אלא לענין תשלומין,
              ובאמת זה אסור משום בל תשחית דלא עדיף מדידיה גופא דעובר ורואים שלמד
              כלחם משנה שלהלכה נשאר שאסור לחבול מהתורה ולא כדחיית הגמ'.
            </p>
            <p>
              והיוצא לדין, ללחם משנה והרש"ש נשאר למסק' שאינו רשאי דאסור מהתורה
              לחבול בגופו לרדב"ז ולר"ן אסור מד"ם (מהתורה ולא מפורש) במאירי יש
              להסתפק בדבריו ולמ"ח מותר לכתחילה. ותלוי איך למדו למס' הסוגיא האם
              נשארו הדחיות או לא.
            </p>
            <p>
              ובטור סי' כ' (ל"א) הביא החובל בעצמו אע"פ שאינו רשאי פטור, (כסתם
              מש"נ) והרמ"א כתב שאינה הלכה כדברי המנ"ח, ובשיטמ"ק הביא שראיית
              הרמ"א להתיר ממעשה דר' חסדא שאמר שאין ע"ז בל תשחית כיון שזה מעלה
              ארוכה וזה לא. ויש שרצו לדחות ששם השאלה כשעומדות לפניו שתי ברירות
              או קלקל את גופו או להפסיד את ממונו שבשתיהם עובר על בל תשחית אז
              עדיף גופו שמעלה ארוכה וכו' ומה שאין כן לחבול סתם שאסור אפילו בשביל
              להרוויח ממון וכן נצטרך לומר לשאר הפוסקים, שלכאורה איך פוסקים כסתם
              משנה שזה נגד מעשה רב שעשה רב חסדא. ובפשטות רואים שהפסד ממוני גם לא
              מתיר שהרי כל סוגיה זו נכתבה ששמרה עומדת על פתח ביתה ושם הרי רואים
              שרצתה להרוויח את השמן, וצריך לומר ששם זה היה רווח שרצתה להרוויח את
              השמן ולא התירו אלא כשזה מניעת הפסד ולא בשביל להרוויח.
            </p>
          </main>
        </article>
        <article>
          <header>
            <h1 class="title">בגדרי דין חובל בעצמו</h1>
            <div class="author">הרב אליעזר היון</div>
            <img class="small" src="../assets/images/habala/roger_ballen_02.jpg" alt="">
          </header>
          <main>
            <p>
              מקור האי דינא דאסור לאדם לחבול בעצמו הוא בגמ' בבבא קמא צא, ב. אי
              משום האי דרשא 'ואך את דמכם מאת נפשותיכם אדרוש' שנדחית בסוף, ואי
              משום רבי אלעזר הקפר שדרש את 'וכפר עליו מאשר חטא'. והלכה זו נפסקה
              ברמב"ם [חו"מ פ"ה ה"א] ובטוש"ע [סימן ת"כ סעיף לא]. ויש לדון האם
              החובל בעצמו עובר על איסור תורה ממש או שמא רק דינא דרבנן איכא בהו.
              ומלשון השו"ע 'אין רשאי' משמע שאין בהו איסור גמור. ויעויין בשדי חמד
              [מערכת אלף אות מא] שהביא בשם ספר חסידים שיש בהו איסור תורה, אך לא
              כתב איזה איסור, ובשם ציין כי אין בהו כל איסור.
            </p>

            <p>
              אמנם נראה להוכיח דבחובל עצמו יש איסור תורה גמור של 'לא יוסיף'
              האמור בחובל בחברו.
            </p>
            <h2>נתן לו רשות להכותו</h2>
            <p>
              הנה ברמב"ם הנ"ל מוזכר כי "כל המכה אדם מישראל וכו' דרך ניציון, הרי
              זה עובר בלא תעשה". ובאחרונים האריכו לדון לאור הגבלת הרמב"ם 'דרך
              ניציון', האם איסור זה נאמר גם כאשר נותן לו חברו רשות להכותו.
              ובמנחת חינוך [מצוה מח] הביא דבאופן זה אינו עובר על כל איסור. אמנם
              בשולחן ערוך הרב [ח"ה, הלכות נזקי גוף ונפש סעיף ד], כתב בזה יסוד
              מכונן: "אסור להכות את חברו אפילו הוא נותן לו רשות להכותו, כי אין
              לאדם רשות על גופו כלל להכותו". כלומר גופו ונפשו של האדם אינם
              ברשותו שלו, וממילא שאין לו כל בעלות עליהם להתירם בחבלה. ובספר לאור
              ההלכה [עמוד תיד] הביא לשון הרמב"ם בהל' רוצח פ"א ה"ד "ומוזהרין בית
              דין שלא ליקח כופר מן הרוצח, ואפילו נתן לו כל ממון שבעולם, ואפילו
              רצה גואל הדם לפוטרו, שאין נפשו של זה הנהרג קנין גואל הדם, אלא קנין
              הקב"ה". וראה שם עוד שמכאן השימוש בלשון 'ואך את דמכם לנפשותיכם
              אדרוש' האמור במאבד עצמו לדעת, שהלשון 'דרישה' לא שייך אלא בתביעת
              דבר של אחרים, ועל כן במאבד עצמו לדעת שייך שפיר לשון זה, שכן מלבד
              העבירה שעבר המאבד עצמו, גם פגע בדבר שאינו שלו.
            </p>
            <p>
              לאור חידוש זה, נראה כי החובל בעצמו, לאחר שהוברר לנו על ידי רבי
              אלעזר הקפר שיש בזה איסור, הרי שלא שונה דינו מחובל בחברו, שכן גופו
              לגבי עצמו לא נחשב לקנינו ואינו בבעלותו, ונחשב כאילו הכה אדם אחר.
              כיוון שכך יעבור החובל בעצמו על איסור בל תוסיף בדיוק כמו זה החובל
              בחבירו.
            </p>

            <p>
              לפי זה ידוייקו מאד דברי הרמב"ם שכלל את חובל בעצמו וחובל בחברו בחדא
              מחתא "אסור לאדם לחבול בין בעצמו בין בחברו... הרי זה עובר בלא
              תעשה". והעירו דמפני מה כללם הרמב"ם יחדיו, והלא רק בחובל בחברו הכה
              איסור לאו, אמנם להאמור, גם חובל בעצמו שייך לקטגוריא זו ועובר גם כן
              בלאו.
            </p>
            <h2>חובל להנאתו</h2>
            ובעקבות דברי בעל השו"ע הרב צריך לומר שמה שכתב הרמב"ם 'דרך ניציון'
            אין כוונתו שרק כאשר היתה החבלה דרך ניציון עובר בעשה, דבאמת גם בחובל
            בעצמו שאז לא הוי דרך 'ניציון' אסור, דסוף כל סוף אין גופו ברשותו, אלא
            דהרמב"ם בא רק לאפוקי שכאשר נעשתה המכה לצורך רפואה כהאי דסנהדרין פד,
            ב 'בן מהו שיקיז דם לאביו', לא חשיב ל'חובל' מאחר שאין לזה שם של
            'חבלה' אלא של 'רפואה'. ועל פי זה יש לפשוט את מה שנסתפק בספר חמדת
            שלמה כתובות לב, א, האם באונס בתולה נחשב ל'חובל בחברו' או שמאחר שלא
            נתכוון דרך ניציון אלא להנאתו בלבד לא חשיב ל'חובל', ולפי הנ"ל צריך
            לומר שחשיב ל'חובל' שסוף כל סוף חבל גופו של חברו, ובודאי לא דמי
            לרפואה שאין לה שם של 'חבלה'.
            <h2>פסול לעדות</h2>
            <p>
              קיי"ל שהחובל בחבירו פסול לעדות [ראה רע"א בגליון שו"ע סל"ד, ס"ד],
              שהרי עבר על לאו שיש בו מלקות, וגם אם ניתן לתשלומין מכל מקום העברה
              בעיקרה מחייבת מלקות אלא שהממון פוטרו. ויש לדון, האם בחובל בעצמו גם
              יפסל לעדות. והנה לפי מה שנתחדש לעיל שיש בהו איסור תורה של לא
              יוסיף, ורק שאין בהם מלקות ותשלומין הרי שבאנו לדין האם בעבירת לאו
              שאין בה מלקות נפסלים לעדות, ובפשטות אינו פסול אלא מדרבנן. אמנם כעת
              מצאתי בר"י פרלא לרס"ג [ל"ת מז-מח] שכתב שיש בהו גם חיוב מלקות כמו
              במקלל עצמו, ולפי זה יהיה פסול מהתורה ועדיין צריך תלמוד.
            </p>
          </main>
        </article>
        <article>
          <header>
            <h1 class="title">איסור מאבד עצמו לדעת</h1>
            <h2 class="author">הרב אשר זעליג מורסקי</h2>
          </header>
          <img class="centered small" src="../assets/images/habala/IMG_7983.PNG" alt="">

          <main>
            המאבד עצמו לדעת מלבד שהוא חוטא וייענש על כך כדכתיב 'ואך את דמכם
            לנפשותיכם אדרוש', כתב הגר"י פערלא בסה"מ לרס"ג (ל"ת נט עמ' 112 ,ועשה
            יט עמ' 286 ,(שעובר בזה גם על הלאו "לא תרצח", ולמד כן מלשון הפסיקתא
            (פסיקתא רבתי [איש שלום] פיסקא כד, דיבורא שתיתאי), דאיתא שם: "לא תרצח
            - לא תתרצח, לא תעשה הדם (צורך) [רוצח] עליך. [גי' הרז"ו 'רוצח עליך'.
            והרד"ל והזרע אפרים גורסים 'צורח עליך'. וקרוב לזה במדרש הגדול יתרו כ,
            יג "צווח עליך"]. מעשה באשה אחת שהיו לה שני בנים, עמד אחד מהם והרג את
            אחיו. מה עשתה, נטלה דמו ונתנה בצלוחית, כל זמן שהיה הדם תוסס ידעה
            שהוא חי, וכיון שנח ידעה שהוא מת. אמר רבי אבא בר כהנא שני שערים יש
            לשאול, אחד פנימי ואחד חיצוני, כל מי שהיה נהרג בלא רשות, בא ומשלים את
            שנותיו בחיצון, הדא הוא דכתב אני אמרתי בדמי (חיי) [ימי אלכה בשערי
            שאול פקדתי יתר שנותי] וגו' (ישעיה לח, י), אמר הקב"ה מי הורגו
            ועושקיני ועושה אותי כאכזרי". וביאר הגר"י פערלא, שמכיון שהפסוק 'לא
            תרצח' נדרש אף ללא תתרצח, היינו לא תרצח עצמך, נמצאת למד שההורג עצמו
            עובר על לאו דלא תרצח. ומכאן הקשה על דברי המנחת חינוך שכתב שההורג
            עצמו אינו אלא באזהרה ד"ואך את דמכם" וגו' אולם לא עובר על איסור לא
            תרצח, ומדברי הפסיקתא מוכח שאף הממית עצמו עובר בלאו זה. וקשה, שהרי
            לכאורה אין להוכיח מלשון הפסיקתא דבר לענין הממית עצמו. שהרי בכל דברי
            הפסיקתא לא מובא אלא מאמרים המדברים בהורג את חברו, ולא בהורג את עצמו.
            שהרי הלימוד לא תעשה הדם צורח עליך מדבר בהורג את חברו, שמלבד הלאו
            החמור של רציחה, למדים שדם הנרצח צורח עליו, [ואף לגירסאות האחרות, יש
            לפרש הפסיקתא בהורג חברו]. וכן המעשה בבני האשה ובתסיסת הדם, מדבר על
            רוצח אחיו ודורשים שיש כעס בדם. וכן דברי רבי אבא, שמי שנהרג בלא רשות,
            דהיינו שלא ברשות בי"ד, משלים הנרצח את חייו בשער החיצון. וכפי שאמר
            חזקיהו כשנטה למות מחוליו, שיפקוד ה' את יתר שנותיו בשערי שאול, היינו
            בשער החיצון, ואף דרשה זו אינה אלא ברוצח את חברו. ואף את סוף דברי
            הפסיקתא שמהפסוק בישעיה נדרש שהקב"ה אומר על רציחת האדם "מי הורגו
            ועושקיני ועושה אותי כאכזרי", אין כוונת הפסיקתא אלא ברוצח את חבירו,
            ולא עוסקים כאן בהורג עצמו כלל. וצ"ע. והמרחשת (ח"ג ליקוטים חדשים
            מכת"י כט אות א) הביא ראיה לדברי המנחת חינוך שלא עובר ההורג עצמו על
            לאו דלא תרצח, מהגמ' בסנהדרין (פו, א) דאיתא שם: "אזהרה לגונב נפש
            מנין, רבי יאשיה אמר מלא תגנוב (שמות כ, יב), רבי יוחנן אמר מלא ימכרו
            ממכרת עבד (ויקרא כה, מב). ולא פליגי, מר קא חשיב לאו דגניבה ומר קא
            חשיב לאו דמכירה. תנו רבנן, לא תגנוב - בגונב נפשות הכתוב מדבר. אתה
            אומר בגונב נפשות או אינו אלא בגונב ממון, אמרת, צא ולמד משלש עשרה
            מדות שהתורה נדרשת בהן, דבר הלמד מעניינו, במה הכתוב מדבר בנפשות, אף
            כאן בנפשות". ופירש"י: "דבר הלמד מעניינו - אם אי אתה יודע במה הכתוב
            מדבר, צא ולמד מפרשה שכתוב בה, ולפי הפרשה הוא נכתב אצלה, וכאן במה כל
            הענין מדבר, בנפשות, לא תרצח ולא תנאף, כל אלה חייבי מיתות בית דין, אף
            לא תגנוב בגניבה שיש בה מיתת בית דין". ומוכח, שאין לאו דרציחה על
            ההורג את עצמו, שהרי אם יש על זה לאו דלא תרצח כדעת המהר"י פערלא, מהי
            ראיית הגמרא שמדין דבר הלמד מעניינו למדים, שכשם שרציחה היא לאו שיש בה
            מיתת בי"ד אף לאו דגניבה כן, הלא אף ברציחה שייך אופן שלא יהיה בו מיתת
            בי"ד, וכגון הרוצח עצמו. אלא ודאי, הרוצח עצמו אינו עובר בלאו דלא
            תרצח. והמנחת חינוך הביא ראיה שהמאבד עצמו לדעת אינו עובר בלא תרצח,
            מדברי הרמב"ם בהלכות רוצח ושמירת הנפש (פ"ב), שכתב: "כל ההורג חבירו
            בידו, כגון שהכהו בסייף או באבן הממיתה, או שחנקו עד שמת, או שרפו באש,
            הואיל והרגו מכל מקום הוא בעצמו, הרי זה נהרג בבית דין". ובה"ב כ' "אבל
            השוכר הורג להרוג את חבירו, או ששלח עבדיו והרגוהו, או שכפת חבירו
            והניחו לפני הארי וכיוצא בו והרגתו החיה, וכן ההורג את עצמו, כל אחד
            מאלו שופך דמים הוא, ועון הריגה בידו, וחייב מיתה לשמים, ואין בהן מיתת
            בית דין". ועוד כ' בה"ג "ומנין שכן הוא הדין, שהרי הוא אומר שופך דם
            האדם באדם דמו ישפך - זה ההורג בעצמו שלא על ידי שליח, את דמכם
            לנפשותיכם אדרוש - זה ההורג עצמו, מיד כל חיה אדרשנו - זה המוסר חבירו
            לפני חיה לטרפו, מיד האדם מיד איש אחיו אדרוש את נפש האדם - זה השוכר
            אחרים להרוג את חבירו, ובפירוש נאמר בשלשתן לשון דרישה, הרי דינם מסור
            לשמים". וכתב המנ"ח, שמהרמב"ם מוכח שההורג עצמו אינו עובר בלא תרצח,
            שהרי פסק הרמב"ם בהלכה ב' שדינו מסור לשמים ואין בו מיתת בי"ד, ונלמד
            זאת מהכתוב "אך את דמכם", וכפי שכתב בהלכה ג', נמצאת למד שאין בו לאו
            דלא תרצח. וקשה, כיצד ניתן להוכיח מהרמב"ם דבר זה, הלא פשוט וברור שלא
            דן הרמב"ם אם עובר ההורג עצמו בלאו דלא תרצח, אלא פסיקתו של הרמב"ם היא
            לגבי מידת ההתערבות של בי"ד ברוצח זה, ועל זה כתב שדינו מסור לשמים
            וכפי שנאמר בפסוק לשון 'דרישה', אולם ודאי יתכן לומר שאף הרמב"ם סבר
            שההורג עצמו עובר בלאו דלא תרצח. ואף סברא היא, שהרי הרג נפש, וכלשון
            הרמב"ם "כל אחד מאלו שופך דמים הוא ועון הריגה בידו". ויש לי אף לדייק
            את לשון הרמב"ם, שבהלכה ג' שהזכיר דינו של רוצח בגופו, לא הזכיר כלל את
            הפסוק "לא תרצח" אפילו שאיירי ברוצח חברו, אלא הזכיר רק את הפסוק "שופך
            דם האדם באדם דמו ישפך", והטעם לזה הוא משום שאין כוונתו לומר, מי הוא
            אשר עובר בלאו דלא תרצח, אלא רק דן בהלכות אלו איזה רוצח דינו נגמר
            בבי"ד. ובאבי עזרי (דעות פ"ג ה"א) כתב שודאי אף ההורג עצמו עובר על לאו
            דלא תרצח, שהרי הרג את הנפש ועוון הריגה בידו, אלא שעונש מיתה על ידי
            בי"ד אינה אלא בהורג אדם אחר. ובדומה לזה מצינו בבן נח שהרג בגרמא
            שנהרג על כך, ואילו ישראל שהרג בגרמא פטור על כך. והביאור בזה, שאף
            רציחה ע"י גרמא הינה מעשה הריגה, אלא שבישראל יש לימוד מיוחד לפטור
            אותו מדיני אדם, אבל בבן נח שאין לימוד מיוחד חייב מיתה כיון שנחשב
            לרציחה ממש. והוא הדין בהורג עצמו, המעשה עצמו הינו מעשה רציחה ועובר
            על לא תרצח, אלא שלא מקיימים בו מיתה בידי בי"ד. נמצא לפי"ז, במציאות
            ימינו, שהנוהג ברכב שלא כפי התקנות שתיקנו המומחים לענינים אלו, או שלא
            נהג לפי מצב הדרך כפי שהיה ראוי שינהג, ונהרג מחמת כך, עובר בזה לכמה
            שיטות על לאו החמור דלא תרצח שהוא מג' עברות חמורות דיהרג ואל יעבור,
            ואף מוזהר בזה מ'ואך את דמכם'. ואם הרג חברו, עובר ב'לא תרצח'. ועיי'
            עוד מש"כ בסוגיא זו בספרי 'נתיבות חיים - הלכות שמירת הנפש בדרכים'
            עיוני הלכה סי' ו ושם בהלכות שער א פרק א סעי' ג-ד.
          </main>
        </article>
      </section>

      <section class="popup">
        <h1>לחברותא התקשר עכשיו</h1>
        <h2 dir="ltr">09 141 217</h2>
      </section>
      <section class="zion narrow-col">
        <header>
          <h1 class=" title">שער הציון</h1>
        </header>
        <main class="grid-cols">
          <article>
            <img src="../assets/images/habala/IMG_9434.PNG" alt="">
            <header>
              <h1 class="title">אך את דמכם לנפשותיכם</h1>
            </header>
            <main>
              <img class= "full" src="../assets/images/habala/IMG_9434.PNG" alt="">
              <p>
                תנן בב"ק צ: החובל בעצמו אע"פ שאינו רשאי פטור. ובגמ' צא: מאן תנא
                דשמעת ליה דאמר אין אדם רשאי לחבל בעצמו וכו' דתניא ואך את דמכם
                לנפשותיכם אדרוש, ר' אלעזר אומר מיד נפשתיכם אדרוש את דמכם. ודלמא
                קטלא שאני וכו', אלא האי תנא הוא דתניא וכפר עליו מאשר חטא על
                הנפש, וכי באיזה נפש חטא זה אלא שציער עצמו מן היין, והלא דברים
                ק"ו ומה זה שלא ציער עצמו אלא מן היין נקרא חוטא, המצער עצמו מכל
                דבר על אחת כמה וכמה.
              </p>
              <p>
                וכתב המאירי וז"ל זה שביארנו במשנה שאין אדם רשאי לחבול בעצמו, מן
                התורה הוא, שנאמר אך את דמכם לנפשותיכם אדרוש, שמא תאמר דוקא
                בהריגה הא בחבלה מנין, ת"ל וכפר עליו מאשר חטא על הנפש וכו'.
                ומבואר דלהל' האיסור מב' המקראות הנ"ל, [ומשמע דחבלה של מיתה מאך
                את דמכם, וחבלה של צער מנזיר, וכ"מ בתוד"ה אלא האי]. והר"ן שבועות
                (י. ד"ה מלקין) כ' דחבלה של מיתה נפק"ל מתרי קראי, מאך את דמכם
                ומהמשמר לך ושמור נפשך (שהיא אזהרה למקלל עצמו, וכ"ש לחובל), ועי'
                בתשו' חת"ס (ח"ח סי' ל) שביאר עפ"ז הסוגיא בב"ק.
              </p>
              <p>
                עי' פנים יפות פר' ראה עה"פ בנים אתם, דאיסור לא תתגודדו הוא דוקא
                במת, דבלא זה בלא"ה אסור משום אך את דמכם, (ויישב בזה קו' הרמב"ן
                על רש"י עי"ש). ועי' תומים כז, סק"א דהוא בכלל ושמור נפשך מאד.
                ואי' בתוספתא ב"ק פ"ט הי"א וכשם שחייב על נזקי חבירו כן הוא חייב
                על נזקי עצמו הרק וטש בפניו כנגד חבירו ותלש בשערו מקרע כסותו וכו'
                פטור מדיני אדם ודינו מסור לשמים שנא' ואך את דמכם לנפשותיכם
                אדרוש. [וכעי"ז בילקו"ש פר' נח (ס), ועי' ס' חסידים סי' תרעו].
              </p>
            </main>
          </article>
          <article>
            <header>
              <h1 class="title">מאבד עצמו לדעת</h1>
            </header>
            <img src="../assets/images/habala/IMG_7983.PNG" alt="">
            <main>
              <p>
                כתב רש"י בפס' ואך את דמכם לנפשותיכם (ט,ה), - את דמכם אדרוש
                מהשופך דם עצמו, [לנפשותכם - אף החונק עצמו אע"פ שלא יצא ממנו דם].
                והוא עפ"י הגמ' הנ"ל בב"ק צא: לרבות הממית את עצמו. וכ' רש"ק בס'
                החיים (סי' רכט פ"ח) דכיון דילפי' מהכא ע"כ דהוא איסור עשה, ואין
                בו ל"ת.
              </p>

              <p>
                ועי' בר"ן שבועות (י ע"א מד"ה ד"ה מלקין) דמבואר שהנשבע להמית את
                עצמו הוא שבועה לעבור על ד"ת ממש דמקרא מלא דבר הכתוב אך את דמכם
                לנפשותיכם אדרוש.
              </p>
              <p>
                עי' בנין ציון (קעג) דבכלל האיסור של מאבד עצמו משום אך את דמכם,
                הוא גם כשמוסר עצמו למיתה שיהרגוהו אחרים [כהא דאברהם באור כשדים
                ותמר, עי' פרשת דרכים דרך האתרים א' ד"ה הכלל העולה]. אך בארחות
                חיים (שהובא בב"י יו"ד קנז) בשם י"א, מבואר דההיתר של חנניה מישאל
                ועזריה הוא משום מסרו עצמן ביד אחרים ולא פגעו בעצמם.
              </p>
            </main>
          </article>
          <article>
            <header>
              <h1 class="title">איסור חבלת אבר</h1>
            </header>
            <main>
              <p>
                פלוג' דתנאי לגבי חבלת אבר, דאיכא מ"ד בב"ק (שם) דמותר לחבול
                בעצמו, (ועי"ש בתוד"ה אלא תנאי), וכן בשבועות כז ע"א. והרמב"ם פסק
                לאיסורא, בהל' חובל ומזיק פ"ה, א - אסור לאדם לחבול בין בעצמו בין
                בחברו. (ועי' הל' שבועות פ"ה, יז). וכן העתיק השו"ע (חו"מ תכ,לא)
                את ל' המשנה "שאינו רשאי".
              </p>

              ולדע
              <p>
                ת הר"י מיגש משמע דאף חייב מלקות, שכ' בתשו' (קפו) דאין הפרש בין
                מצער עצמו למצער חברו [ואין לדחות דכוונתו לענין חיוב ממון וכל'
                התוספתא (לעיל) וכשם שחייב על נזקי חבירו כן הוא חייב על נזקי
                עצמו, דאיירי שם בעצם המעשה דהוא איסור]. וכ"מ בתוס' שבועות לו.
                (ד"ה ושמור). ואין להק' מל' המשנה דהחובל בעצמו אע"פ שאינו רשאי
                פטור, שכ' התוס' (ב"ק צא:) דלאו לענין מלקות נאמר, אכן מד' התוס'
                גופא מוכח דס"ל דאין מלקות, עי"ש. ו ועי' בביאור הגרי"פ בל"ת מז-מח
                (ח"ב עמ' מו) מה שתמה על שי' הר"י מיגאש.
              </p>

              אך ה
              <p>
                טור כ' בשם הרמ"ה דאינה הלכה אלא רשאי האדם לחבול בעצמו. והגרי"פ
                (שם מז:) כ' שכ"ד הרי"ף והרא"ש [ושכ"כ בפלפולא חריפתא על הרא"ש (טו
                אות ר)], והביא עוד דכ"נ בד' הרמב"ן בפר' נח שפי' הפס' במיתה בלבד,
                ועי"ש שדייק כן בד' עוד ראשונים.
              </p>

              <p>
                המהרש"ל (יש"ש פ"ח נט) כ' דהלכה שאסור לחבול ולבייש עצמו, והוכיח
                כן מהרי"ף והרא"ש. וכ"פ בשו"ע הגר"ז נזקי הגוף ס"ד. ועי' שד"ח ח"א
                (עמ' 27 (דהוא אסור מדאורייתא. ועי' פתחי חושן נזיקין פ"ב ב והע'
                ז.
              </p>
            </main>
          </article>
          <article>
            <header>
              <h1 class="title">אין לאדם בעלות עלגופו</h1>
            </header>
            <main>
              <p>
                כ' הרדב"ז בהל' סנהדרין פי"ח ה"ו על מ"ש הרמב"ם שגזיה"כ שאין מלקין
                אדם בהודאת פיו, דאפשר לתת קצת טעם לפי שאין נפשו של אדם קניינו,
                אלא קנין הקב"ה, שנאמר הנפשות לי הנה (יחזקאל יח), ולכן ל"מ הודאתו
                בדבר שאינו שלו, ומלקות פלגא דמיתה הוא. [ועי' רמב"ם הל' רוצח פ"א
                ה"ד דהנפש היא קנין הקב"ה].
              </p>
              <p>
                וכ' הר"י מיגאש בתשו' (קפו) התורה לא התירה לאדם שיצער עצמו ואין
                הפרש בין מי שיצער נפשו או מי שיצער חברו [ועי"ש שכ' כעין ד'
                הרדב"ז דהוא טעם שאין מלקין עפ"י הודאת עצמו]. ומקורו מהא דנזיר
                שחטא במה שציער עצמו מן היין, כ"ש מי שמצער עצמו מעוד דברים (וכנ"ל
                דהוא מקור דין חובל בעצמו).
              </p>
            <img class="fullwidth" src="../assets/images/habala/IMG_9238.PNG" alt="">

              <p>
                ועי' בשו"ע הגר"ז נזקי גוף ונפש ס"ד - אין לאדם רשות על גופו כלל
                להכותו, ולא לביישו ולא לצערו בשום צער אפילו במניעת איזה מאכל או
                משתה. אא"כ עושה בדרך תשובה וכו'. (עי' לק' בענין חובל לצורך).
                [ויל"ע מתענית כב: דהאיסור לסגף עצמו ("נשמה שנתתי בך החייה") הוא
                רק מצד שמא יצטרך לבריות, עי"ש ולא מצד אך את דמכם]. ועי' משנ"ב
                סקי"ט דמצוה לאכול מכל דבר, להראות שחביב עליו בריאתו של הקב"ה.
              </p>
              <p>
                ועי' מור וקציעה (שכח,ו) דכופין על חולה להתרפא וכל אדם מוזהר על
                כך משום לא תעמוד על דם רעך "ואין הדבר תלוי בדעתו של חולה ואינו
                נתון ברשותו לאבד עצמו"
              </p>
            </main>
          </article>
          <article>
            <header>
              <h1 class="title">חבלה לצורך</h1>
            </header>
            <main>
              <p>
                כ' התוס' ב"ק צא: (ד"ה אלא האי) שאסור לחבול בעצמו אפי' לצורך.
                והיש"ש (פ"ח סי' נט) כ' דאף לצורך ממון אסור.
              </p>
              <p>
                ועי' פנ"י דבמקום צורך גדול מותר לחבול בעצמו, כדאשכחן בשאול,
                והפלוג' היא רק בצורך קצת. וכ"מ בשו"ע הגר"ז (הנ"ל) דמותר לצורך
                כשם שמותר בדרך תשובה.
              </p>
              <p>
                וכ' הרשב"א בב"ק דלצורך נחת רוח אסור, כמו דקריעה על המת אסורה
                אע"פ שנהנה בו שעושה נחת רוח ליצרו, כ"ש חובל בעצמו.
              </p>
              <p>
                עי' מ"ש המקנה בקידושין (פב.) על מ"ש דקיים אברהם אבינו כל התורה
                עד שלא ניתנה, דהטעם שאברהם לא מל עצמו קודם שנצטווה (קו' הרא"ם
                יז,כה), הוא משום איסור חבלה בעצמו, שהיה מצווה בו כיון שנא' לב"נ
                בפס' אך את דמכם, (וכ"ה בפנים יפות פר' לך לך). [ועי' מש"ח פר'
                וישלח דמשו"כ התחייבו אנשי שכם מיתה, כיון שמלו עצמם שלא לשם
                גירות, ובכה"ג לא הותרה חבלה, וא"כ נתחייבו מיתה משום שעברו על אך
                את דמכם].
              </p>
              <p>
                והאדר"ת על בעה"ט בפר' מקץ (מא,נה) הק' עפ"י המקנה, במה דאי' במדרש
                שיוסף כפה את המצרים למול, ולכאו' איכא בזה איסור של חובל בעצמו
                דגם ב"נ מצווים בזה. ויישב דהאיסור הוא רק בחבלה בלא שום תועלת,
                אבל כשמצווים בגזירת המלך אין איסור.
              </p>
              <p>
                בשו"ע הגר"ז הנ"ל כ' דכשעושה בדרך תשובה מותר, שצער זה טובה היא לו
                להציל נפשו משחת, ולכן מותר להתענות לתשובה. ועי' שבו"י (ח"ב קיא)
                בענין מי שעבר עבירה חמורה וקיבל ע"ע ד' מיתות בי"ד, דאף הממית
                עצמו בדרך תשובה לא ייחשב בכלל מאבד עצמו לדעת.
              </p>
            </main>
          </article>
          <article>
            <header>
              <h1 class="title">מבייש ומבזה עצמו</h1>
            </header>
            <main>
              <p>
                בגמ' ב"ק צא רע"א מבואר דאדם רשאי לבייש עצמו, אכן עי' ברש"י דמשמע
                שהוא רק למ"ד שאדם רשאי לחבול בעצמו. אבל אם אסור לחבול אסור גם
                לבייש. [וכן משמע ממסק' הגמ' דילפי' מנזיר שאסור לצער עצמו, דלכאו'
                מצד צער אין חילוק בין חבלה לבושת, ואדרבה י"ל דצער הנפש חמור מצער
                הגוף].
              </p>
              <p>
                וכך מבואר בתוספתא ב"ק (פ"ט הי"א) דאי' כשם שחייב על נזקי חבירו כן
                הוא חייב על נזקי עצמו הרק וטש בפניו כנגד חבירו ותלש בשערו מקרע
                את כסותו משבר את כליו מפזר את מעותיו בחמתו פטור מדיני אדם ודינו
                מסור לשמים, שנא' ואך את דמכם וכו'. [ופי' המנחת יצחק שם דכ"ז דוקא
                בפני חברו שעי"ז מתבזה בפניו, דבינו לבין עצמו אין שום בושת]. וכ"כ
                בשו"ע הגר"ז (נזקי גוף ונפש ס"ד) - אין לאדם רשות על גופו כלל
                להכותו, ולא לביישו
              </p>
              <p>
                אך המאירי בב"ק כתב דאף שחובל בעצמו אסור, "מכל מקום לענין בושת
                ופחיתות אם אינו קפיד על עצמו ומפחית ומבייש עצמו רשאי". ויל"ע
                במש"כ אם אינו קפיד אם כוונתו שאינו מקפיד אע"פ שמתבייש [ופליג על
                כל הנ"ל], או דלא קפיד כלל כיון שמפחית את עצמו וא"כ לגביו אין בזה
                שום בושה, [ובזה כו"ע יודו שמותר, שהרי בלא"ה כבוד ובזיון תלויים
                בסוג האדם כדתנן בריש החובל (פג:) הכל לפי המבייש והמתבייש].
              </p>
            </main>
          </article>
          <article>
            <header>
              <h1 class="title">מאבד עצמו לצורך</h1>
            </header>
            <main>
              <p>
                אי' בב"ר נח פל"ד (יט) - אך את דמכם לנפשותיכם, להביא את החונק
                עצמו, יכול כשאול ת"ל "אך", יכול כחנניה מישאל ועזריה, ת"ל אך.
                והביאוהו הרא"ש במו"ק (פ"ג צד), והריטב"א בע"ז (יח.), המאירי במו"ק
                (כט.). ופי' הריטב"א ששאול היה מתיירא שמא יעבירוהו על דת, [ועי'
                דע"ז כאן].
              </p>
              <p>
                ועי' בתוס' ע"ז יח. (ד"ה ואל) אומר ר"ת דהיכא שיראים פן יעבירום
                עכו"ם לעבירה, אז הוא מצוה לחבל בעצמו כהא דגיטין (נז:) גבי ילדים
                שנשבו לקלון והטילו עצמן לים. ועי' שבו"י (ח"ב קיא) שביאר את כל
                המקומות שמצינו בגמ' איבוד עצמו לדעת.
              </p>
              <p>
                וכ' הריטב"א שם, ומכאן לומדים לשחוט הנערים בגזירות מפני העברת
                הדת. והאר"ח (ד) כ' דיש אוסרים, [וכ"ה בדעת זקנים לבעלי התוס' פר'
                נח, דמשמע שאסור להרוג אף בכה"ג שירא שיעבירו על דת, עי"ש]. וביאר
                האר"ח דלפי"ז הילפו' מ"אך" שאסור להרוג עצמו, וחנניה מישאל ועזריה
                מסרו עצמן ביד אחרים ולא פגעו בעצמם, אבל שאול איה"נ דשלא ברצון
                חכמים עשה. והביאו הב"י ביו"ד קנז,א (בבד"ה). וכ' ע"ז בשכנה"ג (כא)
                דא"א לומר כן על שאול בחיר ה', אלא הותר משום שידע דבלא"ה יהרג
                במלחמה שהרי א"ל שמואל מחר אתה ובניך עימי
              </p>
              <p>
                אך עי' בתוס' ב"ק שם (ד"ה אלא האי) דבכלל איסור אך את דמכם הוא גם
                שהרג את עצמו בשביל שום דבר שירא. וצ"ל דס"ל במדרש דההיתר דוקא
                כשאול וכמ"ש השכנה"ג שידע בבירור שהולך למות, או כמ"ש המתנו"כ (על
                המדרש) דהיה ירא מחילול ה'.
              </p>
            </main>
          </article>
          
        </main>
      </section>
    </main>
    <footer></footer>
  </body>
</html>
