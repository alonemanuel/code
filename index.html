<!DOCTYPE html>
<html lang="he" dir="rtl">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>עומקא דפרשא &mdash; בענייני השגת גבול</title>
    <link rel="stylesheet" href="css/style.css" />
    <!-- <link rel="stylesheet" href="css/tooltipster.bundle.css" /> -->
    <!-- <script src="https://ajax.googleapis.com/ajax/libs/jquery/3.6.1/jquery.min.js"></script> -->
    <!-- <script
      type="text/javascript"
      src="js/tooltipster.bundle.js"
      defer
    ></script> -->
    <script type="text/javascript" src="js/script.js" defer></script>
  </head>
  <body>
    <nav>
      <img id="siteLogo" src="assets/images/logos/umka_small_logo_white.svg"
      alt="">
      <div id="loadingBar" class="loading-bar"></div>
    </nav>
    <header>
      <div>
        <h2>עומקא דפרשא</h2>
        <h3>במה ללומדי התורה &mdash; מודיעין עילית</h3>
      </div>
      <div>
        <a href="pages/page0.html"><span>בענייני חזק חזק ונתחזק</span> </a>
        <a href="pages/page1.html"><span>בענייני חבלה בעצמו</span> </a>
      </div>
    </header>
    <main>
      <header>
        <div>
          <h1 class="min-width">בענייני <span class="avoid-wrap">השגת גבול</span></h1>
        </div>
        <div class="width-span-grid narrow-grid">
          <h2>גליון ק"ס</h2>
          <h2>בס"ד ערש"ק י"ז' אלול תשע"א</h2>
          <h2>פר' כי תבא</h2>
        </div>
      </header>
      <section class="grid-cols">
        <!-- <aside>
          בדיקה
        </aside> -->
        <article>
          <header>
            <h1>יורד לאומנות חברו שפוסק חיותו</h1>
            <h5>הרב יעקב לשינסקי</h5>
          </header>
          <section>
            <p>
              נקטינן לדינא כרב הונא בריה דר"י [ב"ב כ"א ע"ב] דבן העיר שיש לו חנות
              וריחיים בעיר אינו יכול לעכב על חבירו מלהעמיד אצלו חנות וריחיים.
              ברם כתב בתשובות הרמ"א [סי' י] דהיכא דהוא ברי היזקא יש לאסור לכו"ע.
              ופירשו האחרונים ז"ל כוונתו בגוונא שפוסק מחיתו לגמרי ואינו מותיר לו
              מקום פרנסה כלל [מחמת שמוזיל השני הרבה מאד, ועי"כ באים אליו כל
              לקוחותיו של הראשון, או משאר טעמים], ועד כאן לא התרנו לבן העיר
              להעמיד חנות אצל הראשון אלא באופן שמצמצם את מחית הראשון, אבל אינו
              פוסקו לגמרי עכת"ד.
            </p>
            <p>
              והנה דבריהם ז"ל צריכים ביאור, וכי היכן מצינו שחז"ל חילקו בין נזקרב
              למעט, והלא דין פרוטה כדין מאה. וממה נפשך, אם פסיקת חיות מילתא היא,
              ומשום שאנו מחשיבים כאילו כבר זכה הראשון מעתה ברווחים העתידים לבוא
              אליו למחר וליומא אוחרא מחנות זו, א"כ היה לנו לאסור על השני בכל
              ענין, ואם לאו מילתא היא אזי יש להתיר בכל ענין.
            </p>
            <p>
              והנראה ליתן טוב טעם בדבריהם ז"ל ע"פ המבואר בתשובות בית דוד [חו"מ
              סי' עה] לענין הסתרת קרני השמש מבית חבירו או ממלאכתו, עיי"ש שכתב
              שכאשר עינינו הרואות שנתכוון הראשון בפתיחת החלון ליהנות מקרני השמש,
              באופן זה אמרינן שכבר זכה בה, וממילא אסור לשני לבנות כנגדו באופן
              שיהיה נסתר מחמתו, [וכמו שנתנו לו חז"ל זכות אורה], אבל אם אין מוכח
              בהדיא שכונתו היתה לשם כך, בזה אמרינן דלאו כל כמיניה למנוע את השני
              מלעשות בתוך שלו, מאחר שלא נתכוון לזכות בזה [אע"פ שברור שנהנה עד כה
              ממצב זה] עכת"ד.
            </p>
            <p>
              ומעתה אף אנו נאמר כן לענין פסיקת חיות, והיינו דכשהעמיד הראשון את
              הריחיים או את החנות הלא אין הכרח שכוונתו היתה לזכות במלאכה זו שהוא
              לבדו יהיה המשביר לכל עם הארץ, ואמנם פשיטא דהוה ניחא ליה במצב זה
              שהוא ואין בלתו, מ"מ יש לומר שלא היתה כונתו לכך בדוקא מתחילה,
              וממילא לא זכה ע"י קדימתו להיות הוא לבדו מוכר שם, אבל כשמעמיד השני
              את חנותו באופן שמבטל את הראשון לגמרי ממלאכתו, בזה פשיטא דמעכב עליו
              מדינא, מאחר שבודאי נתכוון הראשון להיות עכ"פ מתפרנס מאומנותו, ולא
              שיהיה יושב ובטל בחנותו, וממילא יש לו זכיה בענין זה.
            </p>
            <p>
              וע"פ ביאור זה ארווחנא ג"כ לבאר דעת המשאת בנימין [סי' כז] שכתב דאדם
              ששכר מאת הנכרי חנות גדולה, ולאחר זמן בא השני לדחוק את רגלי הראשון
              ולשכור מהנכרי חצי החנות, באופן שישאר להראשון החצי, בכה"ג מצי מעכב
              עילויה, שהרי יש כאן פסיקת חיות גמורה עכ"פ בחצי החנות עכ"ד. ולכאורה
              יפלא הלא לפום ריהטא כל הך חומרא דפסיקת חיות גמורה יסודה מצד מה
              שנותר הראשון מחוסר פרנסה מכל וכל, וא"כ בכה"ג דלא שייך סברא זו
              מהיכי תיתי יעכב עליו.
            </p>
            <p class="section-p">
              אכן לפי דברינו דפשר החומרא דפסיקת חיות גמורה יסודה מצד כונת הראשון
              להיות מתפרנס ממלאכתו וכנ"ל, ממילא בנידון זה שכבר החזיק הראשון בכל
              החנות ונתפרנס ממנה כמה שנים, שוב יש לנו לומר שעי"כ זכה בכל הזכויות
              הבאות לו משני חצאיה, ואין השני רשאי לקפח ממנו זכות זו ולומר לו די
              לך בחצי חנות.
            </p>
          </section>
        </article>
        <article>
          <header class="section-header">
            <h1 class="section-title">בענין השגת גבול וזכויות יוצרים</h1>
            <h5 class="section-subtitle">הרב שלום בלוי</h5>
          </header>
          <main class="section-main">
            <p class="section-p">
              שאלה נפוצה היא, האם מותר להעתיק יצירות שונות של יוצרים ומחברים,
              כגון ספרים [מצוי בספרי לימוד וחמרי עזר], קלטות ודיסקים, תוכניות
              אדריכלות, ותוכנות מחשב, כולם או חלקם. בשאלה זו יש לדון בשני
              ענינים: א. האם יש מקום לאסור משום קיפוח פרנסתו של המחבר, ומסבה זו
              יש לדון לאסור לא רק את העתקת המוצר המקורי, אלא אף יצור מוצר דומה
              לו, שהפצתו בשוק תפגע בהפצתו של המוצר הראשון. ב. האם המחבר נחשב
              בעלים על יצירתו ("קנין רוחני") ויכול לאסור את העתקתה או את השימוש
              בה בצורות מסוימות.
            </p>
            <img src="assets/images/hasagat_gvul/NoTrespassingJapan.jpg">

            <p class="section-p">
              שאלה זו נידונה בשו"ת הרמ"א (סי' י'), כאשר המהר"ם פדאוה הדפיס את
              ספרי הרמב"ם, ומדפיס גוי הדפיס מהדורה מתחרה ואף מכר אותה בזול יותר.
              הרמ"א הכריע לאסור לקנות את המהדורה המתחרה, מטעם דאף דקיי"ל דרשאי
              אדם לפתוח חנות בצד חנותו של חברו (שו"ע סי' קנ"ו ס"ה),היכא דברי
              היזקא שיקנו כולם את המהדורה הזולה יותר ונמצאת פרנסת הראשון מקופחת
              יכול לעכב. (ועי' פתחי תשובה שם סק"ג).
            </p>
            <p class="section-p">
              בשו"ת חתם סופר (חו"מ סי' ע"ט) ובשו"ת שואל ומשיב (מהדו"ק ח"א
              סי'מ"ד) הרבו להביא מדורות שלפניהם, שהרבנים שהסכימו על ספרים גזרו
              בחרמות שלא ידפיס אדם ספר כזה עד הזמן שבו נראה שהמדפיס הראשון יספיק
              לכסות את מה שהשקיע. [וכתבו האחרונים שמסתבר לומר שלא דיבזה שיכסה את
              הקרן שהשקיע, דזדון וזבין תגרא איקרי, אלא שירויח כמו שראוי להרויח
              מהשקעה וטירחה כזו].
            </p>
            <p class="section-p">
              וכתבו עוד, דבדבר שהוא יצר מחדש כגון חיבור חדש שלא היה עד הנה,
              פשיטא שהוא בעלים על שלו לאסור להדפיסו בלי רשותו לעולם, וק"ו כשהוא
              אסור לפי חוקי המדינה [מפני שאז הוא סומך יותר שלא ישיגו גבולו,
              יעויי"ש].
            </p>
            <p class="section-p">
              ועי' שו"ת מנחת יצחק (ח"ט סי' קנ"ג), שהביא בתו"ד שמרן הח"ח כתב
              בצואתו אלו מספריו הוא מרשה לכל אדם להדפיס ובאלו תנאים, והזהיר
              מלהדפיס מה שלא התיר להדפיס, הרי שסר להלכה שהמחבר נחשב בעלים לאסור
              הדפסת ספריו.
            </p>
            <p class="section-p">
              ועי' שו"ת נודע ביהודה (תנינא חו"מ סי' כ"ד, הובא בפ"ת חו"מ סי'
              קנ"חסק"א) שדן במי שהדפיס משניות בבית דפוס ובעל הדפוס רוצה להשתמש
              בגלופות שנעשו עבור הראשון להדפיס ספרים אחרים, שהרשות ביד הראשון
              לעכב בעדו עד שישלם לו מה שנהנה מהגלופות שהוא שלם עבורן. ויש ללמוד
              מדבריו שהמשתמש ביצירה של אחר לצורך שלו רשאי הבעלים לתבעו שישלם מה
              שנהנה. [ואף שהגלופות שייכות לבעל הדפוס ורשאי לפרקן, אם בא להשתמש
              בהם חייב לשלם לראשון].
            </p>
            <p class="section-p">
              המרדכי בפ' המפקיד (סי' רצ"ג) הביא דברי רב יהודה גאון, שהמפקיד ס"ת
              אצל חברו אסור להעתיק ממנו משום דמרע ליה לפקדון. וביאר החת"ס (שו"ת
              או"ח סי' ב') כונתו, שבטרם עידן הדפוס שהיו הספרים נדירים ויקרים,
              כיון שמעתיק עותק נוסף מן הספר יורד ערכם של הספרים הקיימים. ומדבריו
              נלמד, שאסור לפרוץ תוכנה וכיו"ב באופן שמחמת כן ירד ערכו של המוצר.
              אכן דבריו צריכים ביאור, דבשו"ת הרא"ש (כלל ה'סי' ג') מבואר שאין
              לעכב אדם העושה בשלו אף אם מחמת מעשיו פוחת ערכו של רכוש חברו. ועוד,
              דלדבריו יהיה אסור גם לבעל הספר להעתיקו, כיון שגורם נזק לאחרים שיש
              ברשותם ספרים יקרים כאלו. ונראה לומר, שהמעתיק מספר המופקד בידו אינו
              נחשב כעושה בשלו כיון שמשתמש בשל חברו להעתיק ממנו, ויכול בעל החפץ
              לאסור עליו שימוש זה כיון שמזיקו. ואם נאמר כן, אין לאסור מטעם זה
              כשהתוכנה המקורית נרכשה ע"י המעתיק [ואכמ"ל בתנאים ובשיורים שעושה
              המוכר].
            </p>
            <p class="section-p">
              ועי' בשו"ת שבט הלוי (ח"ד סי' ר"ב) שהתיר לצלם דפים בודדים מספר
              לצורך תלמידי הכתה וכיו"ב, וכן כתבו אחרים להתיר העתקה שלא לצורך
              מסחר, ועי' בכ"ז בסי' פתחי חושן (הל' גניבה פ"ט סי"א והע' כ"ז). ואגב
              אורחא יש להעיר, על מה שיש נוהגים להתיר במקרים כאלו ואחרים מטעם
              שהבעלים יודע שכולם עושים כך ומוחל, שבודאי א"א לומר כן, ומשל לדבר
              במי שיש לו חנות במקום שמצויים אנשים שאינם מהוגנים, ויודע שיש
              שגונבים ממנו ועל דעת פחת והפסד זה מחזיק את חנותו, וכי יתיר הדבר
              לגנוב ממנו, הרי בודאי שאינו מוחל אלא שאין בידו למנוע.
            </p>
            <p class="section-p"></p>
          </main>
        </article>
        <article>
          <header class="section-header">
            <h1 class="section-title">להודיע לקונה בחנות על חנות זולה יותר</h1>
            <h5 class="section-subtitle">הרב זיו שצ'לקה</h5>
          </header>
          <main class="section-main">
            <ol>
              <li class="section-p">
                מעשה שהיה באדם שקנה מוצרי מזון באחת החנויות ולפתע ניגש אליואדם
                אחר ואמר לו שבחנות המתחרה יש מבצע על המוצרים האלו והוא יכול
                לחסוך בכך הוצאה מיותרת (ליועץ לא היתה נגיעה בדבר אלא רצון לעשות
                חסד עם הקונה) ויש לעיין האם הדבר מותר או לא.
              </li>
              <li class="section-p">
                אדם המתין בתחנת אוטובוס בירושלים לאוטובוס הנוסע לק"ס, תוך כדי
                המתנה נעצרה מכונית של אדם פרטי והציע לו לנסוע איתו לק"ס
                בחינם,וגם כאן יש לדון כנ"ל האם מותר או אסור לעשות כן.
              </li>
            </ol>
            <p class="section-p">
              והנה שורש הדין הוא בגמ' ב"ב (כא:) ששם מבואר שדיג שנתן מזונות לדגים
              במקום מסוים וע"י זה הוא בטוח שהדגים המתאספים שם יבואו לאכול
              מהמזונות שנתן וכך יוכל ללכוד אותם במצודתו חייבים כל שאר הדייגים
              להרחיק את מצודתם משם.
            </p>
            <p class="section-p">
              והסיבה לכך כתבו רש"י (שם) ותוס' קידושין (נט.) ד"ה עני שכיוון שהוא
              בטוח שהדג יבוא למצודתו הרי זה כאילו כבר בא לידו ולכן מי שלוקח דגזה
              הרי זה גזל עכ"ל.
            </p>
            <p class="section-p">
              ומכח גמ' הנ"ל כתב החת"ס בתשובה (חו"מ ס' ע"ט) וז"ל וה"ה אם כבר היו
              הקונים בחנותו וגמר הפיסוק ולא חסר כלום, באופן שהיה בטוח שיקחו
              ממנו, ובא זה ומוליכם לחוץ ה"ל גזל עכ"ל.
            </p>
            <p class="section-p">
              ולפי זה יוצא שאסור לאדם להגיד לקונה בחנות שיש חנות אחרת זולהיותר
              כיוון שהקונה ודאי יקנה בחנות הנ"ל (שהרי אנו רואים שהוא מכניס
              מוצרים לשקית) נמצא שזה גוזל לבעלי החנות את הקונה, ומה שכתב החת"ס
              שצריך פיסוק דמים זהו דוקא בזמנם שלא היו במחירים קבועים אבל היום
              הכל נחשב כגמרו הפיסוק ופשוט. כן העלו להלכה בשו"ת תשובות והנהגות
              (ח"ד-שי"ב) ובמשפטי התורה (ח"ג-ח) אלא שהוסיפו שני תנאים שבהם מותר
              להודיע לקונה על חנות זולה יותר:
            </p>
            <ul>
              <li class="section-p">
                אם הקונה הוא קרובו שאז יש דין של "מבשרך אל תתעלם" (כתובותפו.)
                ולפי זה אם המיעץ הוא אדם חשוב שיכולים ללמוד ממנו ליעץאף במקרה
                שאינו קרובו עליו להמנע מכך כמבואר שם בגמ'.
              </li>
              <li class="section-p">
                אם המוכר דורש מחיר גבוה בשש עשרה אחוז משאר חנויות שאז הווי
                הונאה.
              </li>
            </ul>
            <p class="section-p">
              ולעניין המקרה השני של נוסע הממתין בתחנת אוטובוס לכאורה גם כאןהדין
              הוא שיהיה אסור לנוסע לקחתו כיוון שהוא גוזל בכך את חברתהאוטובוסים
              שהרי הנוסע ודאי יסע באוטובוס והרי זה כאילו הרווח כברהגיע לחברה.
            </p>
            <p class="section-p">
              אולם למעשה ראיתי בספר "פתחי החושן" (ח"ה-ט הערה ז') שכתב לא כךוז"ל
              וכ"ש שאין איסור לאדם פרטי לאסוף נוסע בחינם, שאין איסור השגתגבול
              כשרוצה לתת לחברו מתנת חינם עכ"ל (וע"ש בנהג מונית האם מותראו לא),
              אולם דבריו צ"ב שהרי כאן לא משום השגת גבול אתינן עליה אלא משום גזל
              כמו שנתבאר ובזה אסור אף לכל אדם לגזול את בעלי החברה ואע"פי שרוצה
              לעשות חסד הרי סו"ס הוא מפסיד לחברה לקוח ודאי, והריגם במקרה הראשון
              היועץ רוצה לתת מתנת חינם ללוקח והוא סכום הכסף שיחסוך אם יקנה בחנות
              השניה ואפ"ה אסור ואם כן מאי שנא.
            </p>
            <p class="section-p">
              ולעניין טענתו הראשונה לא הבנתי מה ענין מחסה מגשם שייך לכאן
              הרימיירי באדם שמתכוון לנסוע באוטובוס ומאי נפק"מ אם גם אנשים
              אחריםיכולים לעמוד שם מאיזו סיבה שהיא, ומה שכתב שכל נהג יכול להעלות
              שם נוסעים לכאורה הדבר תלוי במציאות ובד"כ לא מצוי שעוצרים נהגים ואף
              לא מוניות בתחנות אוטובוס להעלות נוסעים ולכאורה הרי זה בגדר שודאי
              שהנוסע יסע בחברת האוטובוס וצ"ע.
            </p>
            <p class="section-p">
              ואחרי כן מצאתי בספר חשוקי חמד (להגר"י זילברשטיין שליט"א) ב"ב(כא:)
              שגם כן נקט לאיסור וז"ל אלא אפילו בעל מונית הגר באותה העיר, שאין
              עליו איסור השגת גבול בכל זאת נחשב כגזלן שגוזל את לקוחותיו של בעלי
              האוטובוס עכ"ל (ואעפ"י שהוא לא דבר בנהג פרטי בחינם לכאורה ה"ה
              וצ"ע).
            </p>
            <p class="section-p">
              תבנא היוצא למעשה במקרה הראשון אסור להודיע לקונה על מבצע בחנות אחרת
              ובמקרה השני נראה שנקטו הפוסקים שמותר לאסוף הנוסע אלא שעוררנו שצ"ב
              מדוע לא נחשב דבר זה לגזל של לקוחודאי לחברה.
            </p>
            <p class="section-p">
              ושו"ר בספר שער המשפט (שער השגת גבול בנספח בסופו) שגם כן העלה סברא
              זו אלא שנקט כמה וכמה טעמים להתיר ויש לדון בדבריו ואכמ"ל.והנה בדין
              הנוגע ישירות לנדוננו כתב וז"ל פשוט שאין לתחנות אלו דין מצודת חבירו
              מפני שאינם רק לשרת את הנוסעים בלבד, שכל הצריך מגן ומחסה מחמת
              הגשמים והשמש היוקדת יעמוד שם, לכן אין העומדים שם נחשבים כדגים
              הנמצאים במצודת חבירו. ויותר מכך כל נהג עצמאי יכול לעבור שם ולעצור
              ולהעלות נוסעים אף בתשלום עכ"ל.
            </p>
          </main>
        </article>
      </section>
    </main>
    <footer></footer>
  </body>
</html>
